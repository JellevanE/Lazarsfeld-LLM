C1 = """
Geachte heer/mevrouw,

Naar aanleiding van uw brief dd. 21 maart 2020, waarin u verzoekt om inlichtingen betreffende het uitbreiden van uw woning met een dakkapel, kan ik u het volgende melden.

In overeenstemming met Artikel 12, paragraaf 3, lid c van de herziene verzie van de Woningbouwwet uit 1982 is het niet toegestaan om woningen gebouwd in de naoorlogse periode tot en met 1973 te voorzien van uitbreidingen zonder vooraf aangevraagde toestemming van het bevoegd gezag. Ter verkrijging van eventuele toestemming staat het u vrij een aanvraag in te dienen bij de afdeling Wonen van uw woongemeente. Uw aanvraag zal worden getoetst tegen het vigerende beleid, waarna u uiterlijk binnen 8 weken de eventuele beschikking van de gemeente ontvangt. Sinds de vernieuwing van de gemeentelijke website is het ook mogelijk om een vergunningsaanvraag op digitale wijze te doen, inclusief het versturen van mogelijk aanwezige bouwtekeningen et cetera.

Ik wijs u erop dat het u, hangende de aanvraagtoetsing, niet toegestaan is met de (ver)bouw aan te vangen.

Ik hoop u hiermee voldoende te hebben ge√Ønformeerd.

Met vriendelijke groet,
A.M. Betenaar"""

B1 = """
Geachte mevrouw Peters,

Op 21 maart 2020 stuurde u ons een brief. Daarin vroeg u om informatie over het plaatsen van een dakkapel op uw woning. Graag reageer ik op uw vraag.

Vergunning nodig
U hebt een vergunning nodig voor het plaatsen van uw dakkapel. Uw woning is namelijk gebouwd in 1963. En huizen die voor 1973 zijn gebouwd, hebben een vergunning nodig om uit te breiden. Dat staat in de wet (artikel 12, paragraaf 3 lid c van de Woningwet).

Vergunning aanvragen
U kunt de vergunning aanvragen bij het Woonloket van onze gemeente. Dat kan met het formulier dat bij deze brief zit. En het kan ook online via www.woonloket.nl.

Wachten op vergunning
Binnen 8 weken na de aanvraag hoort u of u de vergunning krijgt. U krijgt daarover een brief van de gemeente. Let op: u mag pas beginnen met verbouwen als u de vergunning hebt gekregen.

Tot slot
Hebt u nog vragen over deze brief? Belt u dan gerust met de Woonadvieslijn van onze gemeente: 0800-123987.

Met vriendelijke groet,
A.M. Betenaar"""